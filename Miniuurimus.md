# Abessiiv ja kaassõna 'ilma' murretes
Miniuurimus

Selle töö eesmärk on uurida ühe sünonüümse konstruksioonipaari, kus sama on väljendatud analüütiliselt kaassõna abil või sünteetiliselt ainult käändelõpuga, levikut eesti murretes. Vaadeldud on mõlema konstruktsiooni esinemissagedusi eri murretes. Töö põhiküsimuseks on, millist vormi erinevatel murdealadel rohkem esineb - kas tavalisem on sünteetiline või analüütiline väljendusviis. Esinemissagedused on normaliseeritud, et eri murdealade sagedused oleksid võrreldatavad. Kõrge sagedus võib viidata ühe konstruktsiooni eelistamist teisele. 

Uuritavateks samatähenduslikest konstruktsioonideks on selles töös:
a) kaassõnafraas, mis koosneb kaassõnast ilma ja seda laiendavast ilmaütlevas käändes sõnavormist,
b) ilmaütlevas käändes sõnavormid. 

Mõlemad konstruktsioonid väljendavad millegi puudumist. Seejuures võivad sünonüümsed paarid olla moodustatud mõnest substantiivist: ilma aknata vs aknata või supiinitarindist: ilma õppimata vs õppimata. 
Uurimismaterjaliks on eesti murrete korpuse morfoloogiliselt märgendatud tekstid. Tekstidest on välja otsitud kõik üksused, kus abessiiv esineb üksinda või kus abessiiv esineb koos kaassõnaga ilma. Selles töös arvestan kõikide murdekorpuses abessiiviks märgendatud sõnedega, aga olen materjali kaasanud ka ümbritseva konteksti, et hiljem saaks kõik juhud käsitsi üle kontrollida. 
Murdekorpuse märgendatud tekstinäided on repositooriumi kaustas nimega Keskmurre. Skript, millega on otsitud kõik abessiivi näited, mis esinevad ilma kaassõnata ilma, on nimega abessiiv.sh ning skripti väljundiks on fail abessiiv.txt. Kaassõna 'ilma' koos abessiiviga on leitud skriptiga ilma_adessiiv.sh ning väljundiks on fail ilma_adessiiv.txt. Skriptide erinevaid etappe on täpsemalt kirjeldatud iga skripti juures eraldi.

Et võrrelda, mis murdealadel on tavalisem analüütiline ja mis aladel sünteetiline vorm, on korpusest eraldatud andmetest tehtud murrete kaupa üksuste esinemiste sagedustabel. Selleks kasutati skripte abessiiv_sagedused.sh ja ilma_abessiiv_sagedused.sh. Väljundfailideks on abessiiv_sagedused ja ilma_abessiiv_sagedused.txt. Saadud sagedusandmed normaliseeriti - korpuses on murdealade tekstide sõnade arv erinev ja seega pole eri murdealad omavahel võrreldatavad. Normaliseerimine teeb aga andmed omavahel võrreldavaks. Normaliseerimise valemiks on selles uurimuses:

(üksuse esinemissagedus x sõnade arv korpuses) / sõnade arv murdes. 

Sõnade arv murretes on leitud skrptiga sonade_arv.sh.

              						abessiiv      			ilma+abessiiv
							SAARTE	      192	                  53
							LÄÄNE	        148	                  209
							VÕRU	        280	                  243
							KESK	        141	                  165
							IDA	          286	                  143
							KIRDE	        260	                  174
							RANNA	        235	                  157
							MULGI	        164	                  189
							TARTU	        137	                  124
							SETU	        85	                  43

Tabel 1. Normaliseeritud sagedustabel.

Normaliseeritud sagedusandmete põhjal selgub (tabel 1), et ida-, kirde-, ranna-, saarte, Võru, Tartu ja Setu murdes on sünteetilist abessiiviga vormi kasutatud rohkem kui analüütilist konstruktsiooni. Kõige selgemalt on sünteetilist vormi eelistatud ida-, kirde- ja rannamurdes. Ka saarte murdes on sünteetilist konstruktsiooni kasutatud palju rohkem kui analüütilist. Tartu, Võru ja Setu murdes pole kahe vormi sagedusandmete kasutuses väga märkimisväärseid erinevuseid. Ka Mulgi murdes on kahe konstruktsiooni esinemissageduste erinevus üsna väike, kuigi analüütilist väljendusviisi esineb selles murdes mõnevõrra rohkem. Keskmurdes ja läänemurdes on samuti analüütiline kaassõnaga vorm sagedasem.

Kokkuvõttes on sagedusandmete põhjal sünteetiline abessiiviga vormi ja analüütilise kaassõnaga konstruktsiooni kasutus üsna ühtlane. Selge eristuva ühtse rühma, kus sünteetiline vorm on eelistatum, moodustavad ida-, kirde- ja rannamurre.
